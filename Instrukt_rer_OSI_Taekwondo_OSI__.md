## Instruktører OSI Taekwondo 

OSI Taekwondo er en liten klubb som er basert på frivillighet. Instruktører i OSI Taekwondo gjør det av frivillighet og egen godvilje. Lønnen er lav og godene er få, men det vi kan tilby er:

Av goder vi kan tilby instruktørene er

* Godtgjørelse for trening (skal dekke bil og mobilutgifter)
* Gratis adgangskort til alle treningssentrene til SIO
* Gratis forsikring gjennom kampsportforbundet
* Gratis utdanningskurs i regi av Kamsportforbundet.
* Gratis trening med OSI Taekwondo

Kontrakt

Kontraktene mellom OSI Taekwondo og instruktøren reguleres gjennom OSI sin standardkontrakt. Instruktøren ansettes på engasjement for ett år av gangen. Leder ordner kontrakter i begynnelsen av året.

Arbeidstid

Arbeidstiden angis i Kontrakten til Instruktøren. Arbeidstiden varierer etter hvilke treningstider OSI Taekwondo blir tildelt.

Lønn

Lønnen fastsettes hvert år på årsmøtet og reguleres i forhold til budsjettet.

Utdanning

Alle kurs/arrangementer som instruktører i OSI Taekwondo deltar på, må først søkes om støtte til gjennom Styret. Det gis støtte til deltakelse på kurs så lenge økonomien tillater det. Tildeling av kursmidler skjer etter ”første mann til mølla prinsippet”. Dersom det ikke er planlagt styremøter innen rimelig tid før fristen for påmelding utløper kan ”mail-avstemning” foretas.
  